24 CHRON. P. NATALIS

83. Iussit ne ieiunarem, et quum ego titubarem ¹, et dice-
rem fore vt aliqui domi offenderentur, respondit ex animi sen-
tentia, dicerem si quis esset, qui offenderetur: illum se esse eie—
cturum confestim a Societate.

84. Curauit item vt vicarius summi pontificis, Archintus ⁹³,
mihi imperaret ne ieiunarem in 4051, quo tempore me inuitare
solebat ad ea, quae pro ipso parabantur ea charitatis simplicitate,
vt, quo magis dicerem mihi non esse cibum vtilem‚ eo tamen
offerebat diligentius, quod scilicet sibi saperet.

85. Nunquam dabantur mihi poenitentiae3 quod quum quasi
conquereremur apud P. Ignatium, «facies ⁵, (inquit) ne sis solici-
tus.» Fuit mihi postea quaedam ⁴ leuis, vt comederem in parua
mensa; et tamen illam nonnihil sensi.

86. Voluit me P. Ignatius esse ministrum post 4, plus mi-
nus, menses quam veneram ad Societatem. Gerebam illam pro-
uinciam syncere quidem, quoad eius intelligebam, sed acriter
nimium; itaque displicebam fratribus.

87. Per me etiam dabat poenitentias Ρ. Ignatius, nec vole-
bat videri author, quod ego bona fide occulebam ⁵.

88. Venit Romam Fr. Antonius ⁶, eremita ille maioricensis,
cum quo in patria vvixeram familiariter. Ab hoc mihi visus est ti-
mere P. Ignatius; nam [cum] ille esset accepturus reliquias ab
vxore Joannis Vega ⁷, dixit mihi vt illam adirem meo nomine;

¹ Ms., tituberem.

² Philippus Archintus‚ cujus erga Ignatium et ejus socios benevolen-
tiam haec Patris Polanco verba ostendunt: «Scripserat Joannes de Vega,
qui Caroli V Imperatoris orator fuit, et deinde Siciliae Pro-Rex Episcopo,
Philippo Archinto, almae urbis Vica'rio, in Ρ. Ignatii et Societatis commen-
dationem3 respondit autem Vicarius‚ se commendationem istam eo pacto
admittere, ut vicissim, cum aliquid acciderit, eidem ProRegi et Ignatium
et religiosam ejus domum commendare possit, veniamque petit, si cum ipso
de affectu erga Societatem contendat.» Clzron.‚ Ι, 210. Hanc vero Archinti
epistolam habes in Epist. Mutis, Ι, 344.

⁵ Ms.,facis.

4 Se.,poenitentia.

··“’ Ms., oculebam.

⁶ Vide supra, n. 28.

⁷ Domina Eleonora Osorio„

