804 EPIST. P. NADAL

surus, ut et mansit, quem Patres et fratres uenientem tanta laeti-
tia et exultatione in Domino exceperunt, quantis aduentum eius
multum diuque expetierant uotis. Nec iniuria, nam praeterquam
quod tot tantaque beneficia eius manibus diuina nobis bonitas
esset largitura, uirtus illa uiri singularis, uitaeque integritas ac
sanctitas suo pene iure non dicam illa, quae praestitimus, sed
multo etiam maiora exigebant officia.

Neminem extitisse arbitror, cui incredibilis illa humilitas et
summissio, illa facilitas et uultus aequabilitas admirabilis in medio
frequentissimorum grauissimorumque laborum concursu, illa
praeter caeteras dotes ardentissima charitas, 1116 diuinae gloriae
augendae Societatisque nostrae amplificandae uehementissimus
amor, admirationem non excitaret maximam tunc cum uideret,
et post cum uellet recordari.

Non diu igitur cunctatus, coepit statim ea constituere, quo-
rum gratia uenerat, exigere rationem, res etiam minimas quasque
domus propriis oculis perlustrare, quas ad nostrorum institutorum
normam et istius romani collegii exemplar, quoad potuit, curauit
redigendas3 multaque nobis reliquit scripta monita et documen—
ta, tam ad spiritalem huius collegii commoditatem, quam ad
temporales usus spectantia, quae omnia quantum in se habent
utilitatis clarius 111 61165 experiendo cognoscimus.

Habuit praeterea, quamdiu Conimbricae egit, frequentissimos
sermones in magno Patrum fratrumque concursu, ad duas et
uiginti, ut opinor, exhortationes de Societatis institutis, de gra-
tia illius, de uiuendi modo, de laboribus et molestiis, quibus t>fuit
aliquando uexata, de conuersione, uita, moribusque Patris nostri
Ignatii, cuius semper apud nos iucundissima ,uictura est memoria,
et sigillatim de unaquaque Societatis conditione, et quo quisque
modo proficere in statu suo possit3 quibus in sermonibus quantus
illius fuerit ardor, quanta uis et acrimonia ad inflammandos audi-
torum animos et ingenerandum nouum quemdam diuini honoris,
Societatis, perfectionis nostrae et aliorum amorem, ipse per te,
admodum Reuerende Pater, facile potes coniicere, qui illius uir—
tutem probe nosti, nec ignoras quam sit nostrorum institutorum
peritus, acerque interpres. non dubium cei te est, ut alia omittam,
quin nostrae Societatis rebus lux 111 aior accesserit illius uerbis.
Excogitata ratio fuit ut ab aliquo exciperentur, nobisque saepius
per otium peruolutandae manerent, tamquam reconditi quidam
nostrae religionis thesauri3 nec solum familiariter agebat cum
fratribus 111 1115 publicis exhortationibus, uerum etiam multo fami-
liarius cum 115 colloquebatur eo tempore, quod a prandio et coena
quieti corporum animorumque relaxationi datur3 tunc etiam
multa de Societate iocunde et prudenter narrare solebat, de mul-
tisque Patribus et fratribus Societatis3 quibus colloquiis dici uix
potest quantum et doctrinae et uoluptatis percipiebamus.

Ad haec, ut notiores haberet omnes et magis familiares, con-

