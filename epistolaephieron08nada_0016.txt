x PRAEFATIO GENERALIS

ereptus, Ruthenum petiit, ubi de collegio instituendo cum car-
dinali egit, et, billomensi et turnonensi collegiis perlustratis, Lu-
tetiam cum Paschasio Broet feliciter pervenit.

Inde in Belgium, et Germaniam transiit. Sociis assidue in
haeresi extirpanda et catholicis confirmandis desudantibus, nova
suis monitis addit calcaria, moestos solatur, opportunas pro tem—
pore pestis admonitiones suggerit, in duas provincias Germaniam
dividit (1563).

Ineunte anno 1564, cum P. Lainez mortem oppetiit, Nadal
munere rectoris collegii romani fungebatur, quo in officio strenue
allaboravit usque ad anni 1566 initia, quum inter 30 ferme, qui
Pio PP. V propositi fuerant apti paratique ad pergendum quo—
eumq ue ipsi videretur, Nadal et Ledesma a pontifice selecti fuere,
qui ad augustanum conventum proficiscerentur.

Sicut Ignatius et Lainez, ita S. F ranciscus de Borja nulli
aptius quam Nadal visitatoris provinciam delegandam censuit.
Eum igitur ad Germaniam perlustrandam misit, fructusque uber—
rimos ex hac visitatione collegit Societas in Germania (1566- 1568).

Romam regressus, in Patris Araoz locum, assistens Hispa—
niae nominatur, et duobus post annis, Borgia in Hispaniam cum
cardinali Alexandrino contendente, to'tam Societatem, vicarii ge—
neralis titulo ab ipso Borgia insignitus, summa prudentia et ala÷
oritate gubernavit (1571-1572J1. Cumque paulo post, Pio V pon»
titice vita functo, ei Gregorius XIII successisset, apud novum
pontificem pro Societatis institutis in pristinam integritatem resti—
tuendis magna vi et copia argumentorum Nadal peroravit, quod
quidem pro votis ei successit, quo de universa Societate optime
meritus est.

Ultimos tandem vitae suae annos, partim Halae in Germania,
ubi absolvit librum annotationum in evangelia, partim Romae in
domo probationis Sti. Andreae transegit3 ibique supremum diem
obiit, die Christo redivivo sacro, summo mane, 3 Aprilis anni
1580, aetatis anno 73.⁰, ab ejus in Societatem ingressu, 35.⁰

«Staturae fuit modicae, potius quam pusillae, ait Sacchinus ¹,

¹ Hist. Soas„ part. lv, lib. VIII, n. 25 et seqq.

